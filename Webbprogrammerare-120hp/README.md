## About the program 120/180hp

Som webbprogrammerare kommer du att vidareutveckla ditt intresse för webben och programmering i en utvecklande miljö med spännande möjligheter.

Vill du lära dig programmera för webben? Vill du få kunskap om moderna och kommande tekniker som används vid utveckling av webbplatser? Tycker du dessutom att det är viktigt att du som student blir sedd och uppmärksammad? Då kommer du att trivas hos oss!

Vi brinner för webbutveckling och för att utbilda dig i, och med hjälp av, den senaste tekniken. Du kommer att uppleva närhet till lärare och studenter oavsett om du väljer att läsa programmet på campus eller på distans. Studerar du på distans finns inget krav på deltagande i Kalmar.

Under utbildningen läser du kurser där programmering är i fokus. Du kommer att skapa webbapplikationer för olika plattformar med arbetssätt och metoder som är aktuella i branschen. Kodkvalitet, säkerhet, testning och entreprenörskap genomsyrar utbildningen som bedrivs i samarbete med näringslivet.

Utbildningen kan byggas på med ett tredje fördjupningsår inom datavetenskap som förbereder dig för studier på magister- och masternivå. Läs mer om påbyggnadsåret [här](https://lnu.se/program/pabyggnadsutbildning-inom-datavetenskap-kandidatexamen/).

Väljer du att läsa på distans finns inget krav på deltagande vid eventuella fysiska träffar.

---
