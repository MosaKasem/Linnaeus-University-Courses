Använd Photoshop för att skapa en filmposter för en film där du blandar innehåll från (minst) 2 olika filmer - innehållet kan vara personer eller saker - Harrison Ford eller Harrisons Ford (han kör visserligen helst runt i sin Jaguar XK140 Drophead Coupe, men han har i alla fall tävlat mot en Ford i debut-filmen American Graffiti). Lägg till en passande bakgrund och lägg också till en imponerande titeltext för denna hopmixade nya blockbuster. Titeltexten ska vara skapad i Photoshop med någon lämplig texteffekt som passar temat. Lägg också till sådant annat innehåll som man brukar hitta på en filmposter - information om vilka som är med och vem som regisserat etc;  getingar, solar eller plus; och kanske har den vunnit någon oscar eller pris från Cannes, Berlin eller Sundance.