

Använd Illustrator för att skapa en design för en webbsida som presenterar en egen bot/agent. Notera att din sajt ska presentera en enda bot/agent. Det ska vara en komplett webbsida (i grafisk form - ni redovisar den grafiska designen i form av en bild-fil och ska alltså inte implementera sidan med html/css) och ska innehålla en passande egenkomponerad logga för aktuell bot/agent, ett menysystem  med meningsfulla länktexter och en presentation av den egna botten/agenten. Det ska finnas namn och bild och ett text-avsnitt som beskriver funktion, användningsområde och personlighet (obs! ingen Lorem Ipsum-text tillåten). Sidan kan också innehålla andra andra saker som man brukar hitta på en hemsida som headers, footers, sidebars, delnings-länkar, bannerannonser osv. Du ska ha använt dig av följande verktyg i skapandet av webbsidedesignen: pen tool, text-verktyg, clipping mask, opacity mask och egen brush. Var noga med att se till att alla de listade obligatoriska verktygen har använts.

---

Notera att webbsidan som demonstreras i instruktionsmaterialet (flabbarna) är mycket innehållsrik och presenterar flera olika bottar/agenter. Er sida ska vara en webbsida för en enda bot/agent. Det ska vara en komplett webbsida med meningsfullt innehåll (inga placeholders och Lorem Ipsum-text och text som är relevant för sidan och som du tycker passar i sammanhanget), men vi förväntar inte samma mängd olika element och detaljnivå som i instruktionsmaterialet. Ni behöver bara redovisa designen för en sida på den tänkta sajten (start-sidan på sidan lämpligtvis), men vill ni visa mer än en så går det bra.
