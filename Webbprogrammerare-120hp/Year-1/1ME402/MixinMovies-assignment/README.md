Skapa en egen variant på MixinMovies. Det ska vara en komplett webbsidedesign med egen logga (och välj gärna ett eget namn för din variant), menyer och annat man hittar på en webbsida. Det här är en Photoshop-uppgift så allt material ska vara skapat i Photoshop, inklusive logga och textinnehåll. Undvika att kopiera stilen från exemplet, utan försök hitta en egen stil och experimentera gärna med layout och färgsättning. Din sida ska innehålla minst tre separata bilder med filmklipp från en eller olika hopmixade film/filmer. Det är inte tillåtet att återanvända samma frilagda material mellan klipp - och inte heller att återanvända material från Poster-uppgiften. Det är dock tillåtet att använda samma filmidé som för Poster-uppgiften. För de bildmontage ni skapar ska ingående bilder vara noggrant frilagda och hopsatta med hänsyn till färg- och ljusförhållanden på ett sätt så att allt smälter samman.