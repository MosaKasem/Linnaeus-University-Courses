## Computer Science 60hp
### Påbyggnadsutbildning inom datavetenskap, kandidatexamen

 Detta program erbjuder dig en möjlighet att komplettera dina tidigare akademiska studier inom datavetenskap till en treårig kandidatexamen. Du kan läsa det antingen på distans eller på campus i Kalmar.

Mjukvara finns idag överallt och mjukvaruföretagen har ett stort kompetensbehov. Detta program är för dig som studerat datavetenskap tidigare och vill lära dig mer. Det ger dig en möjlighet att komplettera dina kunskaper i mjukvaruutveckling för allt ifrån mobiltelefoner, webben och spel till bilar och robotar.

Längden på programmet är ett år och det består av olika delkurser beroende på din bakgrund. Kurserna är inriktade mot mjukvaruutveckling med kurser i arkitektur, testning och andra baskunskaper för mjukvaruutvecklare. Programmet ger även utrymme för valfria kurser, där du kan stärka din profil ytterligare. Utbildningen innehåller ett examensarbete omfattande 15 hp och leder till en kandidatexamen i datavetenskap, vilket ger dig möjligheter till fortsatta studier på masterprogrammen i datavetenskap. 

---

## Examen
Filosofie kandidatexamen med huvudområde datavetenskap. 

---

